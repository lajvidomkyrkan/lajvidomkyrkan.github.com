---
layout: page
title: "Tidevarv komma, tidevarv försvinna"
date: 2013-01-19 22:50
comments: true
sharing: true
footer: true
---

*Ett spel om att söka efter ljuset i mörkret* <br/>
Tema: Mänsklighet Moral **Tro**

*Efter katastrofen finns bara spillror av den gamla civilisationen kvar. Men ibland måste det nya besöka det gamla, och ibland måste ni bege er från era hem in till staden. När natten kommer och ni vilar i kyrkan kommer tankarna och frågorna. Kanske till och med svaren.*

{% img right ../images/Tidevarv_Ljus.jpg %}

Det skedde plötsligt. Myndigheterna stod handfallna inför epidemins skala. På två dygn hade Sveriges befolkning decimerats. Ett år har gått och i kvarlevorna efter den gamla världen skrapar överlevarna ihop vad de kan för att gå vidare. En grupp överlevare har sänts från det jordbruk norr om Uppsala där de påbörjat sin nya tillvaro in till staden för att samla förnödenheter. När kvällen kommer tar de sin tillflykt till Domkyrkan för att vila inför återresan norrut, kanske tända ett ljus och tänka på alla de som dött, och kanske också finna ljus i en värld där allt tycks mörkt. 

Spelet syftar till att ge en möjlighet till reflektion över meningen i tillvaron och ett konkret perspektiv på théodicéeproblemet.

En spelteknik som kommer användas är “skuggor”. En skugga är en spelare som inte har en regelrätt roll i spelet utan agerar tankar och känslor. Varje spelare har en skugga som kan tala till spelaren och påverka henom, eller bara uttrycka de känslor som spelaren upplever. Ingen av rollerna hör det som skuggorna säger, men det ger ytterligare en dimension till spelet och spelarna. Skuggor fungerar också som inspiration och bränsle för spelet. De kan plocka upp konflikter eller ge spelet en skjuss i intressanta riktningar som spelarna kan välja att bejaka eller bortse från.

###Roll###
Du spelar antingen överlevare från bosättningen norr om Uppsala eller en “skugga”.

###Praktiskt###
Tidevarv komma, tidevarv försvinna kommer att spelas den **15 juni 2013** i Uppsala Domkyrka.

Exakta tider, övrig information och möjlighet att anmäla sig kommer senare.

