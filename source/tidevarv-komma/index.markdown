---
layout: page
title: "Tidevarv komma, tidevarv försvinna"
date: 2013-01-19 22:50
comments: true
sharing: true
footer: true
---

*Ett spel om att söka efter ljuset i mörkret* <br/>
Tema: Mänsklighet Moral **Tro**

*Efter katastrofen finns bara ruiner av den gamla civilisationen kvar. Bland minnen och spillror finns frågorna. Hur kunde detta ske och hur går vi vidare?*

{% img right ../images/Tidevarv_Ljus.jpg %}

Det skedde plötsligt. Myndigheterna stod handfallna inför epidemins skala. På två dygn hade Sveriges befolkning decimerats. Ett år har gått och i kvarlevorna efter den gamla världen skrapar överlevarna ihop vad de kan för att gå vidare. En grupp överlevare har begett sig från det jordbruk norr om Uppsala där de påbörjat sin nya tillvaro in till staden för att hålla en minnesstund, tända ett ljus och tänka på alla de som dött. Och kanske också finna ljus i en värld där allt tycks mörkt.

Spelet syftar till att ge en möjlighet till reflektion över meningen i tillvaron och ett konkret perspektiv på théodicéeproblemet.

En spelteknik som kommer användas är “skuggor”. Varje roll kommer att gestaltas av en överlevare och en skugga. En skugga är en spelare som inte har en “synlig” roll i spelet utan agerar tankar och känslor. Varje överlevare har en skugga som kan tala till henom och påverka eller bara uttrycka de känslor som rollen upplever. Ingen av överlevarna hör det som skuggorna säger, men det ger ytterligare en dimension till spelet och spelarna. Skuggor fungerar också som inspiration och bränsle för spelet. De kan plocka upp konflikter eller ge spelet en skjuss i intressanta riktningar som de som spelar överlevare kan välja att bejaka eller bortse från.

###Roll###
Du spelar antingen överlevare från bosättningen norr om Uppsala eller en “skugga”. Ange vad du helst vill spela i anmälningsformuläret.

###Praktiskt###
Tidevarv komma, tidevarv försvinna kommer att spelas den **15 juni 2013** i Uppsala Domkyrka. Vi samlas i Katedralkaféet kl **16:00** och håller på till senast **23.45**. Om du åker i riktning mot Stockholm efter lajvet kan du räkna med att ta SJs regionaltåg 00.11.

Lajvet kommer kosta **150 kr**, och betalas via faktura till den adress du angett vid anmälan. Anmälan är bindande. Om du inte har möjlighet att betala för lajvet, kommer det via det följebrev som kommer med fakturan gå att ange det och du är ändå varmt välkommen att delta på lajvet.

Deltagare: max 16 spelare (8 överlevare och 8 skuggor).

###Vanliga frågor###
**Behöver jag ha med mig någon särskild rekvisita t.ex. kläder?** <br/>
Ja. Om du spelar skugga bör du klä dig helt i svart. Om du spelar överlevare bör du klä dig low-postapokalyptisk (hämta gärna inspiration från filmen “The Road” eller tv-serien “Falling Skies”). Vi tänker oss smutsigt och lite slitet, men inte Mad Max. Fråga oss gärna om du känner dig osäker på estetiken.

**När får jag min roll?**<br/>
Om du har anmält dig i god tid kommer du att få veta om du spelar skugga eller överlevare senast en vecka innan lajvet. Du får ditt rollskelett på plats, och sen utvecklar vi rollerna vidare tillsammans genom en förberedelse workshop i anslutning till lajvet.

###Anmälan###
<iframe src="https://docs.google.com/forms/d/1M36t2oS1G7dTFRtJG_ZVVetlvwigTXCgk0D25nnsc6o/viewform?embedded=true" width="760" height="500" frameborder="0" marginheight="0" marginwidth="0">Loading...</iframe>

