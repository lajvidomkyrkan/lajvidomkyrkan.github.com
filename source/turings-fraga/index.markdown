---
layout: page
title: "Turings fråga"
date: 2013-01-19 22:51
comments: true
sharing: true
footer: true
---

*Ett spel om vad som gör oss till människor* <br/>
Tema: **Mänsklighet** Moral Tro

{% img right ../images/Turings_Ansikte.jpg %}

*1950 formulerade matematikern Alan Turing ett test i syfte att kunna skilja en människa från en artificiell intelligens. Turings fråga är ett spel om vad som gör oss till människor. Vilka egenskaper skiljer oss från maskinen? Och varför?*

Turings fråga bygger på det test som föreslogs av den brittiska matematikern, kryptologen, logikern och datavetaren Alan Turing 1950 i artikeln "Computing Machinery and Intelligence". Alan Turing börjar med att ställa frågan, “kan maskiner tänka”, men eftersom ordet “tänka” är svårt att definiera, föreslår han istället ett spel med tre deltagare. Två människor och en maskin. Dessa placeras så att de inte kan se varandra och får sedan kommunicera via text. En av människorna tar rollen av domare, och ska avgöra vilken av de två som hen kommunicerar med som är maskin och vilken som är människa. Om domaren inte kan skilja människan från maskinen har maskinen klarat testet. Alan Turings fråga omdefinieras därför till “finns det en dator som kan klara testet”. Följdfrågan blir att om det gör det, hur skiljer vi den från ett mänskligt medvetande? Och är det någon skillnad?

Lajvet utspelar sig under sista steget i antagningsprocessen till det prestigefyllda Svanströminsitutet, och spelarna iklär sig roller som sökande till en plats vid institutet. Detta steg går ut på att avslöja den android (robot) som institutet har placerat i gruppen. Spelarna får använda de metoder som de anser relevanta, kanske är det matematisk logik, beteendevetenskap eller känsla. Till sitt förfogande har de olika metoder och tester, men det är framförallt samtalet mellan medlemmarna i gruppen som kommer att vara centralt. 

###Roll###

Du spelar sökande till Svanströminstitutet. Du får ett rollskelett av oss på plats och vi bygger tillsammans ut det genom rollövningar.

###Praktiskt###
Turings fråga kommer att spelas den **9 februari 2013** i Uppsala Domkyrka.

**Samling kl 17.00** för genomgång av roller. Efter lajvet kommer vi att ha en avslutande diskussion om spelet och fika tillsammans, vi räknar med att vara klara till kl 22.

Spelet kostar 100 kr och deltagaravgiften går till fika efter spelet. Eventuellt överskott kommer att gå till Stadsmissionen. Du betalar på plats, ta gärna med jämna pengar.
 
Deltagare: 8-14 spelare. 

<iframe src="https://docs.google.com/spreadsheet/embeddedform?formkey=dHpYUGtabVdTUmxfcUpJM2NKcmpIZlE6MQ" width="760" height="500" frameborder="0" marginheight="0" marginwidth="0">Loading...</iframe>


